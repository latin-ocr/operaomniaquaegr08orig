198 ΟιυῡΕΜε

adhuc, ut commemores et „Isaac?“ Numquid nesciebat
Abraham, quia filius suus ille carissimus, ille, quem dili-
gebat, Isaac vocaretur? Sed cur hoc additur in tempo-
re? Ut recordaretur Abraham, quia dixeras ad eum:
„quod Ι> in Isaac vocabitur tibi semen,“ et quod in Isaac
erunt tibi repromissiones. Fit et commemoratio nomi·
nis, ut et promissionum, quae sub hoc nornine sactae
sunt, desperatio subeat. Sed haec omnia, quia tentabat
Deus Abraham.

3. Quid post haec? stade, ²) inquit, in terram ex-
celsam, in unum ex montibus, quem tibi ostendero, et ibi
eum offeres holocaustum.“ Intuemini per singula, quo-
modo fiunt tentationis augmenta. „Vade in terram ex-
celsam.“ Numquid non potuerat duci prius Abraham
cum puero ad illam terram excelsam, et imponi prius in
montem quemcunque delegerat Dominus, et ibi ad eum
dici, ut offerret filium? Sed prius ei dicitur, quia offerre de-
beat filium suum, et tunc jubetur ire in terram excelsam, et
adscendere in montem. Quo hoc spectat? Ut dum am-
bulat, dum iter agit, per totam'viam cogitationibus dis-
cerpatur, ut hinc perurgente praecepto, hinc vero unici
affectu obluctante crucietur. Propterea ergo etiam via
injungitur, etiam montis adscensio, ut in his omnibus
spatium certaminis accipiat affectus et fides, amor Dei et
amor carnis, praesentium gratia et exspectatio futurorum.
Mittitur ergo in terram excelsam, et non sufficit patriar-
chae tantum opus Domino peracturo terra excelsa, sed
et montem jubetur adscendere, scilicet, ut fide elatus
terrena derelinquat, et ad superna conscendat.

4. „Surrexit³) ergo Abraham mane, et stravit asinam

suam, et concidit ligna ad holocaustum. Et accepit fi-

¹) Genes. XXI, 12. coll. Rom. IX, 7. 8. Hebr‚ XI,
18. 19. et Gal. III, 16.

²) Csr. Genes. XXII, ⁸2. 3) Cfr. Genes. XXII, 3.

