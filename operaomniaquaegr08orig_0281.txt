m GENEsm HOMmA XV. 269

⁷ quod dicit: „ct'¹) Joseph ‘ponet manus suas super oeulos
ῐιιοεΙ.ιι Multa quidem intra hujus sermonis velamen ar-
canae intelligentiae contegi arbitror sacramenta, quae eon-
tingere et pulsare alterius temporis est. Nunc interim
non videbitur absque ratione dici, quod et prioribus no-
stris quibusdam visum est, prophetiam quandam in hoc
designatam videri: quoniam quidem de tribu Joseph fuit
Hieroboam 2) ille, qui fecit duas vaccas aureas, ut sedu-
ceret populum adorare eas, et per hoc velut impositis
manibus suis excaecavit, et clausit oculos Israel, ne vide-
rent impietatem suam, de quo dictum est: ‚‚propter3)
impietatem Jacob haec omnia, et propter peccatum·do-
mus Israel. Quae autem impIetas Jacob? Nonne Sama-
ria ?“ Sed si quis forte neget debere ea, quae sub spe-
cie pietatis futura a Deo dicta sunt, ad partem vitupera-
bilem flecti, dicemus, quia et verus Joseph‚ Dominus et
Salvator noster, sicut corporalem manum suam posuit
super oculos caeci, et reddidit ei visum, quem perdide-
rat: ita etiarn spirituales manus suas posuit super oculos
legis, qui per corporalem intelligentiam Scribarum et Pha-
risaeorum fuerant excaecati, et reddidit iis visum, ut his,
quibus aperit ἸΙ) Dominus Scripturas, spirituales in lege
visus et intellectus aperiat. Atque utinam et nobis in·-
jiciat Dominus Jesus manus suas super oculos, ut inci-
piamus et nos respicere non ea, quae videntur, sed quae
non videntur: et aperiat nobis illos oculos, qui non in-
tuentur praesentia, sed futura, et revelet nobis cordis ad-

- spectum, quo Deus videtur in spiritu, per ipsum Domi-

 

 

Ῑ) Genes. XLVI, 4.
2) I Regg. XII. (III Regg.
3) Mich. I, 5.

⁴) Sic Mss. Alias: „aperuit Dominus scripturas spi-
rituales, in lege visus et intellectus appareat.“ R. ...Edd.
Merlini: „aperit Dominus scripturas spirituales in lege,
visus et intellectus appareat.“

