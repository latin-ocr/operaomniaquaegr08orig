m GENEsm HommA XIV. 255

etiam ex veritate comprehenderunt, intelligere potestis,
quomodo hic cum Isaac, qui Verbi Dei, quod in lege
est, tenet figuram, neque in dissensione semper potest
esse, neque semper in pace. Philosophia enim neque in
omnibus legi Dei contraria est, neque in omnibus con—
sona. Multi enim philosophorum unum esse Deum, qui
cuncta creaverit, scribunt. In hoc consentiunt legi Dei.
Aliquanti etiam hoc addiderunt, quod Deus cuncta per
Verbum suum et fecerit, et regat, et Verbum Dei sit, quo
cuncta moderentur. In hoc non solum legi, sedl) etiam
Evangeliis consona scribunt. Moralis vero et physica,
quae dicitur philosophia, pene omnia, quae nostra sunt,
sentiunt. Dissident vero a nobis, cum Deo dicunt esse
materiam coaeternam. Dissident, cum negant Deum cu-
rare mortalia, sed providentiam ejus supra lunaris globi
spatia cohiberi. Dissident a nobis, cum vitas nascentium
ex ²) stellarum cursibus pendunt. Dissident, cum sem-
piternum 3) dicunt hunc mundum, et nullo fine elau-
dendum. Sed et alia plurima sunt, in quibus nobiscum
vel dissident, vel concordant. Et ideo Abimelech, se-
cundum hanc figuram, aliquando in pace esse cum Isaac,
aliquando dissidere describitur. Sed et hoc non puto,
quod otiose Spiritui sancto, qui haec scribit, curae fuerit
comprehendere, quod duo alii cum Abimelech venerint,
id est, Ochozath 4) gener ejus, et phicol, dux exercitus
ejus. Interpretatur autem ochozath: „tenens,“ et Phi-
col: „os omnium3“ ipse autem Abimelech: „pater meus

rex.“ Qui tres, ut ego arbitror, imaginem totius philo-

· sophiae tenent, quae apud eos in tres partes dividitur,

logicam, physicam, ethicam, id est, rationalem, naturalem,

¹) Edd. Merlini: sed et evangeliis etc.

²) Deest ,‚ex“ in edd. M.

³) Edd. Merlini: perpetuum.

⁴) Edd. Merlini constanter: „ochozacw‘ et „Ficol.“

