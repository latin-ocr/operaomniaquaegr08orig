m Gnnnsm ΗοΜηΙΑ VIII. 195

claudamus, dum non vigilamus in intellectu spirituali,
neque solliciti sumus, ut somnum discutiamus ab oculis
nostris, et contemplemur, quae spiritualia sunt, uti ne
cum populo carnali circa ipsam aquam positi erremus,
quin potius vigilemus, et cum propheta dicamus: „si¹)
dedero somnum oculis meis, et palpebris meis dormi-
tationem, aut requiem temporibus meis, donec inve-
niam locum Domino, tabernaculum Deo Jacob.“ Ipsi

’ gloria ct imperium in saecula saeculorum. Amen.

HOMILIA VIII.

De eo, quod obtulit Abraham filium suum Isaac.

1. Adhibete huc aures, qui accessistis ad Dominum,
qui fideles esse vos creditis, et considerate diligentius
quemadmodum fidelium fides probatur ex his, quae reci-
tata sunt nobis. „Et²) factum est, inquit, post haec ver-
ba, tentavit Deus Abraham, et dixit ei: Abraham, Abra-
ham. Et ille dixit: ecce ego.“ Observa singula, quae
scripta sunt. In singulis enim, si quis scit in altum fo-
dere, inveniet thesaurum, et fortassis etiam, ubi non exi-

stimatur, latent mysteriorum pretiosa monilia. Abram

· vocabatur vir iste prius, et nusquam legimus, quod hoc

nomine vocaverit eum Deus, aut dixerit ei: Abram,
· Abram. Non enim a Deo vocari poterat nomine de·
leudo, sed vocat eum hoc nomine, quod ipse donavit, ct
non solum vocat eum hoc nomine, sed et ingeminat.

Cumque ille respondisset: „ecce³) eg0:“ dicit ad eum:

 

 

¹) Psalm. cxxxn, 4. 5. (CXXXI.)
²) Genes. XXII, 1. ³) Genes. XXII, 1.

13*

