m Gmmsm HommA IV. 171

Domino nostro Jesu Christo, cui est glorIa‚ et imperium

in saecula saeculorum. Amen.

H O M I L I A V.
De’) Lot et filiabus ejus.

1. Missi ²) angeli ad subversionem Sodomorum, cum
injunctum cuperent maturare negotium, curam prius ge<
runt hospitis Lot, ut eum de imminenti ignis excidio,
contemplatione hospitalitatis, eximerent. Audite haec,
qui peregrinis clauditis domos: audite haec, qui hospitem
velut hostem vitatis. Lot in Sodomis habitabat. Alia
ejus bene gesta non legimus. Hospitalitas in eo sola ex
usu veniens memoratur: evadit ignes, evadit incendia, ob
hoc solum, quod domum suam patefecit hospitibuS. Ho-
spitalem domum angeli ingressi sunt. Clausas hospitibus
domos ignis ingressus est. Quid ergo ad hospitem
suum3) pro hospitalitatis officiis dicant angeli videamus.
„In 4) montem, inquiunt, salvam fac animam tuam, ne
forte comp1·ehendaris.“ Erat quidem hospitalis Lot, qui
etiam — sicut ei Scriptura testimonium tulit - ab inte-
ritu latuit, angelis hospitio receptis. Sed non erat ita
perfectus, ut statim de Sodomis exiens, montem posset
adscendere. Perfectorum namque est dicere: „levavi ⁵)
oculos meos in montes, unde venIet auxilium mihi.“ Iste

ergo neque talis erat, qui inter sodomitas perire deberet,

¹) In Cod. Msc. sancti Theodorici titulus est: De
subversione Sodomorum et de Lot. R.

2) Csr. Genes. XIX.

³) Deest „suum“ in ed. Ruaci.

⁴) Genes. XIX, 17.
⁵) Psalm. CXXI, 1. (CXX.)

