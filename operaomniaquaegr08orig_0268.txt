256 Omenms

moralem, Rationalis est illa, quae Deum patrem omnium
confitetur, ut est Abimelech. Naturalis illa cst, quae fixa
est, et tenet omnia, velut naturae ipsius viribus nitens,
quam profitetur Ochozath, qui dicitur „tenens.“ Moralis
est, quae in ore est omnium, et ad omnes pertinet, et
pro communi similitudine praeceptorum, in omnium ore
versatur, quam designat iste Phicol, qui „os omnium“ in-
terpretatur. Hi ergo omnes in hujuscemodi eruditionibus
instituti, veniunt ad legem Dei, et dicunt: „videntes 1) vi-
dimus, quia est Dominus tecum, et diximus: siat conju-
ratio inter nos ct inter te, et constituamus tecum pactum,
ne facias nobiscum2> mala, sed quemadmodum nos te
non sumus exsecrati, ita et tu benedictus Domino.“ Pos-
sunt quidem isti tres, qui pacem requirunt a Verbo Dei,
et praevenire cupiunt pacto societatem ejus, figuram te-
nere magorum, qui ex Orientis partibus veniunt eruditi
paternis libris, et institutionibus majorum, et dicunt:³)'
quia videntes vidimus natum regem, et vidimus, quIa
Deus est cum ipso, et venimus adorare eum. Sed et si
quis ille est, qui hujuscemodi eruditionibus institutus, vi-
dens, quia Deus erat in 'Clu-isto, mundum reconcilians
sibi, et admiratus operum ejus majestatem, dicat: „viden-
tes 4) vidimus, quia est Dominus tecum, et diximus: fiat
conjuratio inter nos.“ Accedens 5) enim ad legem Dei

necessario dicit: ,‚juravi⁶) et statui, ut custodiam man⁴

data tua.“

w—-u—-e

¹> Genes. XXVI, 28. 29.
2) Edd. M. et R, hoc loeo, cfr. pag. 254. not. 6.

„nobiscum mala.“

³) Cfr. Matth. II, 2.
4) Genes. XXVI, 28.

⁶) Alias (v, c. in edd. Μ.); ‚,Adscendens,“ sed Mss.:
„Accedens.“ R.

⁶) Psalm. CXIX, 106. —- Edd. Merlini: juravi et
statui custodire mandata tua.

