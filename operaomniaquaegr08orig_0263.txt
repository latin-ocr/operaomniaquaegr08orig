IN GENEsm HonimA XIII. 251

pta non atramento, sed spiritu Dei vivi, non in tabulis
lapideis, sed in tabulis cordis carnalibus.“ Habes ergo in
te literas Dei, et literas Spiritus sanctI. Si vero delin-
- quas, ipse tibi conscribis peccati chirographum. Sed vide,
quia, cum semel accessisti ad crucem Christi, et ad gra-
tiam baptismi, chirographum tuum cruci affixum, et in
fonte baptismi deletum est. Non rescribas ultra, quae
deleta sunt, nec repares, quae abolita sunt, solas in te
serva literas Dei, sola in te permaneat scriptura Spiritus
sancti. Sed redeamus ad Isaac, et fodiamus cum ipso
puteos aquae vivae: etiamsi obsistunt Philistini, etiamsi
rixantur, nos tamen perseveremus cum ipso puteos fo-
diendo, ut et nobis dicatur: „bibe ι> aquam de tuis fon-
tibus, et de tuis puteis ·.“ et in tantum fodiamus, ut su-
perabundent aquae putei in plateis nostris, ut non solum
nobis sufficiat scientia Scripturarum, sed et alios docea-
’ mus, et alios instruamus, ut bibant homines, bibant et
pecora. Audiant prudentes, audiant simplices quique:
sapientibus et insipientibus debitor est doctor ecclesiae,
potare homines, potare debet et pecora: quia et pro-
pheta dicit: „homines ²) et jumenta salvos facies, Do-
mine:“ illuminante nos, et purgante corda nostra ipso
Domino Jesu Christo salvatore nostro, cui est gloria et

imperium in saecula saeculorum. Amen.

¹) Prov. V, 15.
²) Psalm. XXXVI, 6. (XXXV.)

