m Gnmzsm Humum XIII. 247

Dei, donec veniat Isaac, et aperiat eas, ut bibant pueri
sui. Gratia ergo filio Abrahami Christo, de quo scri—
ptum est: „liber¹) generationis Jesu Christi, filii David,
filii Abraham :“ qui venit et aperuit nobis puteos. Ipsos
enim aperiebat illis, qui dicebant: „nonne 2) cor nostrum
ardens erat in nobis, cum aperiret nobis Scripturas ?“
Aperuit ergo hos puteos, et3) „vocavit eos, inquit,⁴)
sicut vocaverat eos Abraham pater suus.“⁵) Non enim
immutavit vocabula puteorum. Et est mirum, (111οάΜο-
ses etiam apud nos Moses appellatur, et prophetae unus-
quisque suo nomine appellantur. Non enim Christus in
iis nomina, sed intelligentiam commutavit. commutavit
autem in eo, ut jam ultra non attendamus Judaicis fabu-
lis, et genealogiis infinitis,⁶) quia „a veritate quidem au-
ditum avertunt, ad fabulas autem convertuntur.“ Aperuit.
ergo puteos, et docuit nos, ut non in aliquo loco quae-
ramus Deum, sed sciamus, quod ⁷) in omni terra offertur
sacrificium nomini ejus. Nune enim illud est tempus,
quando veri adoratores adorant patrem, neque in Hiero-
solymis‚⁸) neque in monte Garizim‚ sed in spiritu et ve—
ritate. Non ergo in loco, neque in terra habitat Deus,
sed in corde habitat. Et si locum Dei requiris, cor mun-
dum est locus ejus. In hoc namque loco habitaturum se
dicit, cum per prophetam ait: „habitabo 9) in iis, et in-
ambulabo: et ipsi erunt mihi populuS, et ego ero illis

Deus, dicit Dominus.“ Vide ergo, quia forte etiam in

 

 

¹) Matth. I, 1. ²) Luc. XXIV, 32.
3) Genes. XXVI, 18.

⁴) Desideratur ‚,inquit“ in edd. Μ.

⁵) Edd. Merlini: ejus.

⁶) Edd. Merlini: „infinitis. Qui a veritate — aver-

tant, ad fabulas“ etc, — Cfr. Il Tim. IV, 4.
⁷) Edd. Nlerlini: quia. — Cfr. Malach- Ι, 11.
⁸) Csr. ev. Joann. IV, 21. 23.
⁹) Levit. XXVI, 12.

