262 OmGEMS

quam reaccendi, ut ita dicam, significat, et reigniri. Quod
dici solet, cum forte in aliqua materia ignis eo usque de-
ficit, ut exstingui videatur, et si sorte fomentis adhibitis
reparetur, reaccensus dicitur. Aut si lucernae lumen eo
usque perveniat, ut putetur exstingui, si forte insuso oleo
resuscitetur, licet minus polito sermone, reaccensa lucerna
dicitur. Similiter et de lampade, vel aliis hujuscemodi
luminibus appellabitur. Tale ergo aliquid et in Jacob
indicare videbitur hic sermo, quod, donec longe suit ab

Joseph, et non est ei annuntiatum de vita ejus, veluti de·-

fecerat in eo spiritus ejus, et lumen, quod in ipso suit, '

fomentis deficientibus jam suerat obscuratum. Ubi vero
venerunt, qui ei annuntiarent de vita ejus, id est, qui di-
cerent, quia „vita 1> erat lux hominum,“ reaccendit iu se
spiritum suum, et2) reparatus est in eo fulgor lumi-
nis veri.

3. Quod autem possit interdum divinus ignis exstin-
gui etiam in sanctis, et fidelibus, audi Apostolum Paulum
praecipientem his, qui dona spiritus et gratiam mereban-
tur accipere‚ et dicentem: ,‚spiritum³) nolite exstinguere.“
Tanquam ergo tale aliquid passus fuerit Jacob, quale
Paulus praecepit fieri non debere, et reparaverit se per
ea, quae ei nuntiata fuerant de vita Josepli, dicitur de
eo: „et 4) reaccendit spiritum suum Jacob, et dixit Israel:
magnum mihi est, si adhuc filius meus Joseph 'vix-it.“ Sed
hoc observandum est, quia, qui reaccendit spiritum suum,
eum scilicet, qui paene videbatur exstinctus, Jacob dicitur3
ille autem, qui dicit: „magnum⁵) mihi est, si filius meus

Joseph vivit: „quasi intelligens et videns magnam esse vi-

1) Ev. Joann. I, 4.

. ⁸²) Edd. Merlini: et reparatum est in eo fulgur lu-
muns veri.

³) I Thess. V, 19. ⁴) Genes. XLV, 27. 28-
⁵) Genes. XLV, 23.

